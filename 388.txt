Przymierze ognia
528                        str.
1993
David Morrell
W 1244 roku padł ostatni bastion katarów – wywodzącego się od starożytnego kultu Mitry dualistycznego ruchu religijnego uznawanego przez Kościół katolicki za herezję – zamek Montségur w Pirenejach. Ponad dwustu obrońców twierdzy zostało przez katolickich krzyżowców spalonych na stosach. A jeśli garstce heretyków udało się wyjść cało z oblężenia i potajemnie doprowadzić do odrodzenia się mitraizmu? Zrealizować plan, dzięki któremu kilkaset lat później ich przodkowie przenikną do rządów oraz najważniejszych korporacji przemysłowych i instytucji finansowych świata?
Czasy współczesne. Na świecie dochodzi do serii spektakularnych zabójstw. Stoją za nimi ekstremistyczne siły, próbujące metodami terrorystycznymi ratować zasoby naturalne planety. W dorzeczu Amazonki żona człowieka, który organizował tubylców przeciwko akcji wycinania dżungli, w dniu jego pogrzebu dostaje w prezencie odciętą głowę sprawcy zabójstwa. W Australii zostają zamordowani członkowie zarządu korporacji naftowej odpowiedzialnej za tragiczne w skutkach skażenie ropą Wielkiej Rafy Koralowej. W Tennessee w strasznych okolicznościach ginie brygadzista ekipy remontowej, który przyczynił się do wykolejenia pociągu z ciekłym amoniakiem, śmierci kilkuset ludzi i ogromnego skażenia środowiska. Wydarzenia te próbuje powiązać ze sobą dziennikarka Tess rake z Earth Mother Magazine. Wciągnięta w wir dramatycznych wydarzeń, których początkiem jest zagadkowe zaginięcie spotkanego w windzie nieznajomego o szarych oczach, wspólnie z porucznikiem Craigiem z wydziału osób zaginionych nowojorskiej policji tropi spisek o mackach sięgających do Białego Domu. Ma on swoje źródło w trwającej od stuleci wojnie inkwizytorów z wyznawcami mitraizmu...
