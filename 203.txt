Kiedy śpisz
400                        str.
2011
Alberto Marini
Hiszpański thriller o niebezpiecznej obsesji i dążeniu do destrukcji. Przeniesiony na duży ekran przez reżyserów głośnego filmu Jaume Balagueró i Paca Plazę.

Cillian, konsjerż w nowojorskim apartamentowcu, jest urodzonym psychopatą. Nie mogąc zaznać w życiu szczęścia, wykorzystuje każdą okazję, by przysporzyć cierpień innym. Wykonywana praca daje mu do tego dobre sposobności. Cilian ma klucze do wszystkich mieszkań w budynku, może więc na rozmaite sposoby dręczyć mieszkańców. Każdego dnia mężczyzna gra sam ze sobą w „rosyjską ruletkę” – staje na krawędzi dachu, zastanawiając się, czy warto przeżyć jeszcze jeden dzień. Kiedy uznaje, że nadarza się sposobność, by zadać komuś ból, znajduje motywację do życia.
Jego przeciwieństwem jest Clara, lokatorka mieszkania 8A. Pełna samoakceptacji, emanuje radością i z uśmiechem przyjmuje wszystko, co przynosi jej los. Jej niespożyta witalność wytrąca Cilliana z równowagi. Dziewczyna staje się jego głównym celem. Konsjerż stosuje najbardziej obrzydliwe sposoby, by zetrzeć uśmiech z twarzy rudowłosej optymistki. Podrzuca jej szczury i karaluchy, naciera ubrania pokrzywą, usypia chloroformem i wykorzystuje seksualnie, podszywa się w internecie pod jej przyjaciółkę. Kiedy kolejne perfidne metody nie dają rezultatu, Cillian postanawia uciec się do brutalnej przemocy...
