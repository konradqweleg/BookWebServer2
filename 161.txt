Duch ognia
384                        str.
2010
Graham Masterton
Młoda kobieta, porwana i brutalnie zgwałcona przez trzech zamaskowanych mężczyzn, zostaje następnie spalona żywcem przez trzynastoletniego chłopca, który sam płonie jak pochodnia. Sprawą zajmuje się inspektor pożarowy Ruth Cutter. Zbrodnia wymyka się wszelkim racjonalnym wyjaśnieniom. Stopień zwęglenia zwłok wskazuje, iż ciało ofiary zostało poddane temperaturze znacznie przekraczającej tysiąc stopni. Samozapłon? Nauka wyklucza taką możliwość. Tymczasem mają miejsce kolejne gwałty i okrutne morderstwa, popełniane zawsze przez tych samych trzech
sprawców. Każdorazowo na miejscu zdarzeń pojawia się tajemniczy nastolatek, po czym dochodzi do jego zapalenia się razem z ofiarami. W rozwiązaniu tajemnicy pożarów pomoże Ruth jej własna córka Amelia, cierpiąca na rzadką chorobę genetyczną, zwaną zespołem Williamsa, która objawia się niezwykle wrażliwym słuchem. Dziewczynka słyszy i czuje ludzi szykujących się do powrotu na Ziemię z Piekła, i pragnących uciec od niewyobrażalnych katuszy, jakie muszą tam przechodzić...
