Konfrontacja
352                        str.
2013
Rhiannon Frater
Dwustu rozbitkom, którzy znaleźli schronienie w ufortyfikowanym śródmieściu Ashley Oaks, kończy się żywność. W forcie jest coraz ciaśniej. Świeżo odrestaurowany hotel wydaje się kuszącym azylem – pod warunkiem, że zostanie opróżniony z żywych trupów.
Od zaciętej potyczki w sali bankietowej zaczyna się mordercza wędrówka przez hotel: z piętra na piętro, z pokoju do pokoju, z korytarza na korytarz. Gdy Katie, Travis, Jenni i Juan zasiądą wreszcie w altanie na hotelowym patio, by świętować zwycięstwo i opłakać poległych, piękno i śmierć wyda im się złączone mocniejszym węzłem niż kiedykolwiek.
Oddziały poszukiwawczo-ratunkowe przywożą do miasta żywność, zapasy i coraz to nowych rozbitków, a przy okazji zwracają na siebie uwagę niechcianych intruzów. Bandyci uważają mieszkańców fortu za konkurentów w walce o kurczące się zapasy… i źródło zaopatrzenia w kobiety. Ich pierwsze ataki nie są jeszcze trudne do odparcia, ale Travis i Juan, nieoficjalni przywódcy fortu, wiedzą, że najgorsze jeszcze przed nimi.
Zagrożenie z zewnątrz nie jest ich jedyną troską. Burmistrz ma problemy ze zdrowiem i ustępuje ze stanowiska, zapoczątkowując walkę o władzę. Travis poprzysiągł sobie, że nie będzie zabijał, ale jego postanowienie zostaje wystawione na poważną próbę. Katie zostaje zaatakowana przez gwałciciela, Niewidzialna Ręka znów dokonuje bezprawnego odwetu. Jenni zaczyna tracić równowagę psychiczną, a Juan jest podejrzewany o morderstwo.
Tymczasem za murami fortu wciąż snują się zombie, wpatrując się w żywych wygłodniałymi ślepiami…
