Renegaci
287                        str.
1990
Shaun Hutson
W Wielkiej Brytanii odbywa się spotkanie na szczycie mające położyć kres walkom terrorystycznym z IRA. Dochodzi jednak do zamachu dokonanego przez renegatów nie chcących pokoju. Rozmowy stają pod znakiem zapytania. Brytyjski wywiad wysyła dwójkę agentów: Seana Doyle'a i Georginę Willis, by rozwiązali problem. 
David Callahan - milioner i handlarz bronią, znudzony życiem szuka nowych doznań, które rozbudzą jego wybujałe żądze. Nie cofa się przy tym przed zbrodnią i najgorszymi zwyrodnieniami. Mark Channing odnajduje w opuszczonym kościele demoniczny witraż autorstwa prawdopodobnie Guillesa de Rais - średniowiecznego czarnoksiężnika, który wymordował prawie dwie setki dzieci dla swoich satanistycznych praktyk. Z witraża emanuje zła moc odbijając się na psychice badacza.
Losy tych wszystkich postaci schodzą się w jednym punkcie i nie jest to spotkanie pokojowe... Jako ciekawostkę można potraktować fakt, że autor był kiedyś heavy metalowym perkusistą. Znalazło to odzwierciedlenie w postaci cytatów otwierających poszczególne rozdziały - są to słowa Iron Maiden, Queensryche, itp. Ponadto główny bohater nosi długie włosy, skórzaną kurtkę, słucha Black Sabbath. Piękne lata 80-te...
