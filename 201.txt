Niewinna krew
360                        str.
2002
Graham Masterton
Wydane także pod tytułem "Wybuch".

Słoneczna Kalifornia. Wzięty scenarzysta Frank Bell mieszka wraz z żoną i synem w Los Angeles, wiodąc szczęśliwe życie. Sielanka jednak nie trwa długo. Brutalny akt terrorystyczny odbiera mu jedyne dziecko; mały Danny ginie na skutek wybuchu bomby podłożonej przez zamachowca samobójcę. Żona Franka obwinia go o śmierć chłopca, a on sam ledwie trzyma się przy zdrowych zmysłach. Wkrótce potem Bell zaczyna widywać ducha zmarłego dziecka, a następnie spotyka mężczyznę, który przeżył eksplozję.

Tymczasem na kontynencie dochodzi do kolejnych wybuchów. Pada podejrzenie, że odpowiedzialna za nie jest organizacja o nazwie Dar Tariki Tariquat, dążąca do zniszczenia amerykańskiego przemysłu rozrywkowego. Tylko czy aby na pewno stoją za nią terroryści?

Niewinna krew to powieść, w której klasyczny thriller miesza się z opowieścią o duchach. Na kartach tej książki Graham Masterton po raz kolejny udowadnia, że jest mistrzem w rozpętywaniu prawdziwego piekła.
