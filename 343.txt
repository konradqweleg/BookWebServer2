Czarny pająk: Opowieści niesamowite z literatury niemieckojęzycznej
564                        str.
2015
Johann Wolfgang von Goethe
Ludwig Tieck
Heinrich von Kleist
Friedrich de la Motte Fouqué
E.T.A. Hoffmann
Joseph von Eichendorff
Wilhelm Hauff
Jeremias Gotthelf
Ludwig Bechstein
Friedrich Gerstäcker
Theodor Storm
Paul Heyse
Henryk Mann
Thomas Mann
Oskar A.H. Schmitz
Georg von Schlieben
Paul Ernst
Gustav Meyrink
Hanns Heinz Ewers
Karl Hans Strobl
Dauthendey Max
Paul Rohrer
Gerard Koziełek przedstawił czytelnikom doskonały wybór opowiadań fantastyki i grozy niemieckojęzycznych twórców od czasów oświecenia, po modernizm. Znalazły się w nim zarówno teksty mistrzów gatunku, jak E. T. A. Hoffmann, czy G. Meyrink; mniej znane opowiadania klasyków literatury (Szafa Thomasa Manna czy Historia neapolitańskiej śpiewaczki J. W. Goethe’go), wreszcie utwory pisarzy nieznanych w Polsce, choć wciąż popularnych w ojczyźnie, jak H. H. Ewers, jak też niemal zupełnie zapomnianych (Paul Rohrer). Warstwa fabularna po dziś dzień zaciekawia różnorodnością treści i bogactwem wyobraźni. Znajdziemy całą galerię duchów i upiorów – pokutujących, powracających zza grobu, doprowadzających do szaleństwa i śmierci bohaterów. Uliczkami miast nocą przechadzają się wampiry, odludna wioska okazuje się zaklętym miejscem, które raz na sto lat wynurza się z niebytu wraz z widmowymi mieszkańcami, świat widzenia, snu i choroby psychicznej przenika się bezustannie na poziomie literackiej fikcji z rzeczywistością. To apoteoza wizji niczym nie poskromionej. Antologia ta jest przebogatym światem, w który wchodzi się zostawiając za sobą czytelnicze przyzwyczajenia naszych czasów. I raczej trudno będzie czegokolwiek się wystraszyć. Ale za to nad wszystkim unosi się aura niepokoju, płynąca ze spuszczonego z łańcucha marzenia, które stało się koszmarem.

- Johann Wolfgang Goethe: Historia neapolitańskiej śpiewaczki 
- Ludwig Tieck: Jasnowłosy Ekbert 
- Heinrich von Kleist: Żebraczka z Locarno 
- Friedrich de la Motte Fouqué: Mandragora 
- Ernst Theodor Amadeus Hoffmann: Piaskun 
- Joseph von Eichendorff: Posąg z marmuru 
- Wilhelm Hauff: Opowieść o statku upiorów 
- Jeremias Gotthelf: Czarny pająk 
- Ludwig Bechstein: Chłopiec na widłach 
- Friedrich Gerstäcker: Germelshausen 
- Theodor Storm: Dom Bulemanna 
- Paul Heyse: Piękna Abigail 
- Heinrich Mann: Pies 
- Thomas Mann: Szafa 
- Oskar A.H. Schmitz: Kochanka szatana 
- Georg von Schlieben: Szambelan 
- Paul Ernst: Majak 
- Gustav Meyrink: Preparat 
- Hanns Heinz Ewers: Pająk 
- Karl Hans Strobl: Rozpustna mniszka 
- Max Dauthendey: Mroki Himalajów 
- Paul Rohrer: Świerk don Lorenza
