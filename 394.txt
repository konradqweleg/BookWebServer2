Wilcze przesilenie
464                        str.
2014
Anne Rice
Kontynuacja ostatniej powieści Anne Rice "Dar Wilka"

Kroniki Daru Wilka: "Wilcze przesilenie"

Pierwsza powieść Anne Rice z nowego cyklu o zagadkowym świecie wilkołaków zaskoczyła czytelników i zauroczyła barwną, odważną wizją tego, co może się kryć się w tajemniczych, dzikich rejonach kalifornijskiego wybrzeża.

Historii "Daru wilka" ciąg dalszy...

Jest zima; chłód i szarość królują na Zachodnim Wybrzeżu Stanów Zjednoczonych. W kominkach starego domu trzaska ogień - nadchodzi czas Jul. Dla Reubena Goldinga - który otrzymał wilczy dar - będą to święta niepodobne do innych...

Czas Jul, znany chrześcijanom jako Boże Narodzenie, to pora równie święta dla zwykłych ludzi, jak dla Ludzi Wilków. Reuben dowiaduje się, że z obchodami pradawnego święta przesilenia zimowego łączą się rytuały, które jego nowi bracia zamierzają odprawiać w zaciszu puszczy.

Niespodziewanie z mroku wyłania się duch - udręczona, milcząca istota budząca współczucie, a przecież zdolna do gorących uczuć. Reuben poddaje się jej magnetyzmowi i podczas gdy w miasteczku trwają gorączkowe, świąteczne przygotowania, poznaje zdumiewający sekret: istnieje świat duchów niepodobnych do Morphenkindów, pamiętających fantastyczne wydarzenia z zamierzchłych czasów i obdarzonych osobliwie mrocznymi, magicznymi mocami...

"Smakowity koktajl przygód w starym, dobrym stylu i wilkołaczych tajemnic, z domieszką suspensu" - Elizabeth Hand, "The Washington Post"

Anne Rice urodziła się i dorastała w Nowym Orleanie, obecnie mieszka w Kalifornii. Jest autorką ponad 30 książek, horrorów, powieści erotycznych i powieści historycznych, w tym wydanych przez REBIS bestsellerowych cykli "Kroniki wampirów", "Nowe opowieści o wampirach", "Opowieści o czarownicach z rodu Mayfair".

Jej debiutancka powieść "Wywiad z wampirem" wydana w 1976 r. jest jedną z najpopularniejszych książek wszech czasów, równie kultowy status osiągnęła jej ekranizacja z 1994 r. z Bradem Pittem, Tomem Cruisem, Kirsten Dunst i Antoniem Banderasem.
