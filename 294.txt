Ogród zła
336                        str.
2013
Graham Masterton
Jim Rook, nauczyciel angielskiego w klasie specjalnej West Grove Community College w Los Angeles, jest bohaterem ośmiu powieści Mastertona, m.in. Rook, Strach, Ciemnia, Złodziej dusz oraz najnowszej – Ogród zła. Jim obdarzony jest niezwykłym darem: potrafi komunikować się ze zmarłymi. Kiedy Jim powraca po wakacjach do szkoły, by rozpocząć nowy semestr, czeka go makabryczny widok: pięknej, nagiej, martwej dziewczyny z szeroko rozpostartymi rękami i nogami, przybitej do sufitu klasy. Ofiara piekielnej liturgii zostaje przez policję zidentyfikowana jako Bethany, jego własna córka, której nawet nie zdążył poznać, owoc związku sprzed prawie 20 lat. Wokół nauczyciela zaczynają gromadzić się czarne chmury, do Community College nadciąga Zło w czystej postaci. W krwawym obrzędzie zostają złożone kolejne ofiary. Wszystkie te przerażające wydarzenia mają związek z nowym uczniem, Simonem Silence’em, synem pastora Kościoła Bożego Podboju. Jim ulega żądaniom pastora i zgadza się wykorzystać swoje parapsychiczne zdolności, by z krainy zmarłych przywołać własnego ojca, zamordowaną Bethany oraz inne niewinne osoby. Rozpętuje tym piekło – dzieci wygnanej przez Boga z raju Lilith, późniejszej kochanki Szatana, powstają z grobu, by dokonać zemsty na żyjących. Jedynie Rook może powstrzymać nadchodzącą Apokalipsę...
