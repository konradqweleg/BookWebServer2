Diabelska krew
509                        str.
509
James Rollins
Rebecca Cantrell
Trzecia po Ewangelii krwi i Niewinnej krwi, a zarazem ostatnia część pisanego wspólnie z Rebeccą Cantrell cyklu Zakon Sangwinistów. Fabuła serii łączy elementy nauki, mitologii i religii z wartką akcją. Słowo „cud” zyskuje tu nowe znaczenie, a walka dobra ze złem jest znacznie bardziej skomplikowanym przedsięwzięciem, niż ktokolwiek mógłby przypuszczać.

Autorzy Diabelskiej krwi zabierają nas do świata, gdzie bramy piekła będą musiały zostać roztrzaskane, by ludzkość mogła poznać swoje przeznaczenie…

Plaga brutalnych morderstw ogarnia świat. Archeolog, dr Erin Granger, musi rozszyfrować przesłanie proroctwa przepowiedzianego w spisanej przez Chrystusa i zaginionej przez wieki tajemniczej księdze zwanej Ewangelią krwi. Widmo spełniającej się apokalipsy zmusza Erin do połączenia sił z sierżantem Jordanem Stonem oraz ojcem Rhunem Korzą i odnalezienia skarbu zaginionego przez stulecia. Ale to, czego szukają, spoczywa w rękach ich wroga, demona o imieniu Legion, którego boją się nawet mury Watykanu. 
W poszukiwaniu klucza do zbawienia Erin i jej towarzysze przemierzą wiele krajów i epok. Będą mieli okazję przyjrzeć się zakurzonym półkom w watykańskim ściśle tajnym archiwum, a nawet średniowiecznym laboratoriom, w których alchemicy wieki temu dopuszczali się okropnych rzeczy. Wskazówki do odnalezienia skarbu ukryte są w pochodzących z czasów antycznych podziemnych kaplicach i górskich jaskiniach. Aby ochronić świat, dr Granger będzie musiała przejść przez bramy piekła, by spotkać się z tym, który za tym wszystkim stoi – Lucyferem. 

W tym niezwykłym finale serii Rollins i Cantrell zabierają swoich czytelników do czeluści piekieł, gdzie ci będą musieli zmierzyć się ze swoimi największymi demonami, by odpowiedzieć na kluczowe pytanie: Jaką cenę zapłaci ludzkość za wolność i zbawienie?
