Wyspa
181                        str.
1988
Guy N. Smith
Gdy w wyniku nieszczęśliwego wypadku samochodowego ginie piękna i młoda Gillian, żona Franka Ingrama, całe jego życie rozsypuje się. Nie mogąc pozbierać się po tej stracie Frank postanawia sprzedać swoją farmę, a na miejsce swojego nowego mieszkania wybiera Ulver. Położoną samotnie niewielką wyspę, niezamieszkaną przez nikogo od 40 lat. Znajduje się na niej zrujnowany dom i stodoła, a sama wyspa jest -jak mówią okoliczni mieszkańcy- "domem diabła". Wiele lat wcześniej zdarzyła się na niej straszna tragedia, w wyniku której poniosła śmierć rodzina Greenwoodoów, poprzednich właścicieli wyspy. Okolica jest jednak na tyle interesująca i ciekawa, że Frank nie zrażony opowieściami miejscowych, zamieszkuje na niej. Bohater jest zadowolony ze swojej samotni, myśli, że tu dotrzyma swojego przyrzeczenia zmarłej małżonce, iż już nigdy nie zwiąże się z żadną kobietą. Frank remontuje stary dom i zajmuje się wypasem owiec, w czym pomaga mu jego czworonożny przyjaciel - Jackie. Pewnej nocy Frank zostaje zbudzony ze snu pukaniem. Mimo strachu otwiera, a w drzwiach ukazuje mu się pięć kobiet. Nieznajome wyjaśniły w niezbyt przekonujący dla niego sposób, że ich łódź rozbiła się o nadbrzeżne skały, a teraz szukają schronienia. Na zewnątrz szaleje sztorm, telefon w domu właściciela nie działa, a jedyna droga na wydostanie się z wyspy to prom pocztowy, którego przybycie uzależnione jest od warunków pogodowych (a szanse, że sztorm szybko się skończy są nikłe). I tak rozpoczyna się koszmar Franka.
