Alicya
448                        str.
2000
Patrick Senécal
Od 1865 r., kiedy to Charles Lutwidge Dodgson pod pseudonimem Lewis Carroll opublikował Alicję w Krainie Czarów, ta powieść wywarła tak wielki wpływ na wyobraźnię twórców, że z inspiracji tej powstały kolejne książki, obrazy, analizy psychologiczne, filmy, gry komputerowe, muzyka i inne formy wypowiedzi artystycznej.

Czwarta powieść Patricka Sénécala wydana w języku polskim wpisuje się w niedorzeczną logikę snu pierwowzoru. Jak przystało na mistrza horroru Sénécal prowadzi swoją bohaterkę przez kolejne granice grozy i absurdu: Istnieje logika i antylogika, która jest inną logiką. Ta właśnie króluje tutaj. Do tego stopnia, że konwencjonalna logika wydaje się nielogiczna...

Alicya jest swoistą przypowiastką filozoficzną napisaną w formie powieści grozy zaskakująco prawdziwej z psychologicznego punktu widzenia, choć oczywiście eksponuje - jak to w zwyczaju Patricka Sénécala - raczej mroczne strony ludzkiego umysłu i duszy. Tym razem w zetknięciu z niewinnością dorastającej dziewczyny wkraczającej w "inny" świat dorosłych.
