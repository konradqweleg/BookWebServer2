Wampiry. Historia z zimną krwią spisana
280                        str.
2010
Barb Karg
Rick Sutherland
Arjean Spaite
Wgryź się w świat nieumarłych!
We krwi jest życie, czyli wampirze problemy z piciem

Spór o istnienie wampirów jest wiecznie żywy — podobnie jak one same. W XIX wieku wiara w wampiry i wilkołaki była niezachwiana. Sądzisz, że te czasy minęły? Dlaczego więc saga "Zmierzch" wciąż wywołuje szybsze bicie serca i rumieniec ekscytacji na twarzy nastolatków? Skąd powodzenie mrocznego "Blade`a"? A Ty — czy w skrytości ciemnej sypialni nie pragniesz przeprowadzić "Wywiadu z wampirem"?

Kim są wampiry? Czy uosobieniem pomiotu diabła, ohydnym i cuchnącym, niczym potwór Nosferatu? A może wolisz je widzieć jako zimne, egzotyczne i fascynujące stworzenia nocy? Nigdy nie śpiące, nigdy nie śniące, niebezpieczne i seksowne... Pociąga Cię ta tajemnica? Nie możesz się jej oprzeć? Wampiry stanowią emanację Twoich marzeń i koszmarów, emocji i filozofii oraz skrywanych drapieżnych skłonności?

Jeśli fascynują Cię wampiry, niewątpliwie docenisz ich historię, rozciągającą się od upiorów zamieszkujących ludowe podania do dzisiejszych nieumarłych obecnych w literaturze i filmie. Ale jeżeli wciąż jesteś sceptykiem, znajdziesz tu sposoby na spacyfikowanie domowego wampira energetycznego lub krwiopijcy w pracy. Pamiętaj jednak — czytasz na własne ryzyko.

    * Zanurz zęby w legendach i podaniach ludowych, przekazywanych z pokolenia na pokolenie we wszystkich częściach świata.
    * Przeczytaj o tym, jak żyją i polują wampiry, a także jak udaje im się przetrwać w ukryciu.
    * Poznaj sposoby na zniszczenie wampira — od wody święconej do dekapitacji.
    * Zapoznaj się ze wszystkimi wcieleniami wampirów, od greckiej lamii do indyjskiej bhuty.
    * Zdobądź informacje na temat rzeczywistych spotkań z wampirami.
    * Naucz się określać wampirzy typ, który prezentujesz Ty sam i Twój sąsiad.
    * Zakochaj się w upiornie atrakcyjnym wampirze, takim jak Lestat z powieści Anne Rice, Edward ze "Zmierzchu", Dracula z arcydzieła Brama Stokera.
    * Przeżyj ssanie w książce i na ekranie — najlepsze i najgorsze powieści, filmy i seriale o wampirach.
